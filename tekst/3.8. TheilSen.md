### Regresja Theil-Sena

Regresja Theil-Sena to metoda statystyczna stosowana do szacowania nachylenia liniowej trendu między dwiema zmiennymi. Jest ona szczególnie skuteczna w przypadku występowania anomalii/wartości odstających.

#### Główne cechy
Regresja Theil-Sena jest mniej wrażliwa na wartości odstające w porównaniu do zwykłej regresji liniowej. 

Nachylenie linii regresji jest określane poprzez obliczenie nachyleń między wszystkimi parami punktów danych, a następnie wzięcie mediany tych nachyleń. 
Po oszacowaniu nachylenia, przecięcie można obliczyć, używając mediany reszt lub dowolnego punktu na dopasowanej linii.

To podejście, zamiast polegać na średniej, zapewnia bardziej stabilną ocenę, gdy występują wartości odstające.

#### Wzory ogólne
Dla zbioru danych z $n$ obserwacji, nachylenie $m$ oblicza się w następujący sposób:

$$
m = \text{median}\left(\frac{y_j - y_i}{x_j - x_i}\right) \quad \text{for all } i < j
$$

gdzie $(x_i, y_i)$ i $(x_j, y_j)$ są parami obserwacji.

Po określeniu nachylenia, przecięcie $b$ można obliczyć za pomocą:

$$
b = \text{median}(y_i - m x_i)
$$


Ostateczne (uproszczone) równanie linii regresji Theil-Sena można wyrazić jako:

$$
y = mx + b
$$

#### Zalety
- Regresja Theil-Sena zapewnia wiarygodne oszacowania nawet wtedy, gdy dane zawierają wartości odstające.
- łatwo zinterpretować (jest to poniekąd regresja liniowa która jest dopasowana z pominięciem anomalii).

#### Ograniczenia
Głównym wyzwaniem dla estymatora Theil-Sena jest jego $O(n^2)$ złożoność wynikająca z obliczania nachyleń między wszystkimi parami punktów. Istnieją jednak bardziej wydajne metody, osiągające $O(n \log n)$ złożoność czasową przy użyciu deterministycznych lub losowych algorytmów. W modelach wykorzystujących operacje na bitach,  możliwe są jeszcze szybsze implementacje z losowym oczekiwanym czasem $O(n \sqrt {\log n})$.

Podobnie jak inne metody regresji liniowej, Theil-Sen zakłada liniową zależność między zmiennymi, co może czynić ten model nie elastycznym.

#### Zastosowania
Model Theil-Sena jest stosowany w różnych dziedzinach ze względu na jego odporność na wartości odstające oraz wartości 'cenzorowane' (astronomia). W biofizyce jest stosowany do oszacowania powierzchni liści. Jest preferowany w przypadku sezonowych danych środowiskowych, takich jak jakość wody, ze względu na precyzję w przypadku asymetrycznych(skewed) danych. W informatyce pomaga identyfikować trendy starzenia się oprogramowania, a w meteorologii ocenia długoterminowe trendy wiatru.


#### Użyte parametry dla GridSearchCV
- max_iter: definiuje maksymalną liczbę iteracji algorytmu optymalizacji.
- max_subpopulation: określa maksymalną liczbę podzbiorów używanych w procesie dopasowania.
- fit_intercept: parametr logiczny. wskazuje czy obliczyć przecięcie dla tego modelu.
- tol: ustawia tolerancję dla kryteriów zatrzymania w procesie optymalizacji.


Bibliografia:

[1] Géron, A. (2019). Hands-On Machine Learning with Scikit-Learn, Keras, and TensorFlow (2nd ed.). O'Reilly Media.

[2] https://scikit-learn.org/stable/modules/grid_search.html

[3] https://scikit-learn.org/stable/modules/generated/sklearn.linear_model.TheilSenRegressor.html